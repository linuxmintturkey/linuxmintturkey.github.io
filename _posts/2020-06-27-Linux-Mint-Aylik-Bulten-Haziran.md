---
layout: post
published: true
title: "Linux Mint Aylık Bülten - Haziran"
tags: 
---

# Linux Mint Aylık Bülten - Haziran

Linux Mint 20'yi yayınlamaya neredeyse hazırız. 
Bu sürümün ardından bir sonraki geliştirme döngüsüne geçmeden önce 
Linux Mint 19.3'ü yükseltilmesi ve LMDE 4'teki yeni özelliklerini bağlanmasında çalışmak 2 hafta sürecek.

BETA'ya katılan herkese teşekkür etmek istiyorum. Katılımınız sayesinde çok sayıda geribildirim aldık ve çok önemli hataları giderebildik. 
167 rapor işlendi. 
Diğer önemli değişikliklerin yanı sıra Cinnamon fraksiyonel ölçeklendirme daha sezgisel hale getirildi, 
birçok çeviri sorunu çözüldü, 
LVM şifreli kurulumlar artık internet bağlantısı gerektirmiyor, 
panel düzeni seçimi Karşılama Ekranı'na geri getirildi, 
Durum Bildirici (Status Notifier) simgeleri (QT ve Electron uygulamaları) desteği geliştirildi. 
Birçok bileşen hata düzeltmeleri aldı ve her zaman olduğu gibi BETA süreci yeni sorunları tanımlamamıza ve daha iyi bir sürüm elde etmemize izin verdi.

Ayrıca birçok zor karar almak zorunda kaldık. Yeni Mint-Y renkleri 
Linux Mint 20.1'e ertelendi. 
Grub menüsünü her zaman görünür hale getiren özellik geri getirildi ve bu sürümde Linux Mint 20'nin belirli dizüstü bilgisayarlarda önyüklenmesini engelleyen Grub teması kaldırıldı.

Bu değişiklikleri yaparken bunları belgelemeye ihtiyaç duyduk, bu yüzden bilgileri Linux Mint Kullanıcı Kılavuzu adlı yeni bir rehberde toplamaya başladık. Şu anda Grub'ın nasıl yapılandırılacağı ve temalandırılacağı, Chromium'un nasıl yükleneceği, Snap'in neden devre dışı bırakıldığı ve nasıl etkinleştirileceği gibi yeni konuları kapsayan bir sayfalar koleksiyonudur. Biz ilerledikçe bu kılavuza daha fazla bilgi ekleyeceğiz ve bunun topluluk için çok yararlı bir şeye dönüşmesini umuyoruz.

Son olarak bağışlarınız ve desteğiniz için teşekkür etmek istiyorum. 
Ayda 700'den fazla bağış alıyoruz. 
Zor kararlar verdiğimizde güveninizi ve desteğinizi de hissediyoruz. Bizi güçlendiriyorsunuz ve ne yapmak istediğimize, 
kim olmak istediğimize ve dağıtım olarak nereye gitmek istediğimize daha iddialı bir şekilde odaklanmamızı sağlıyorsunuz.

Her sürüm bir başarı ve kutlamadır. Umarım bu yeni sürümler öncekiler kadar başarılı olur ve umarım bunları kullanırken çok eğlenirsiniz.

Kaynak: [Linux Mint Blog - Monthly News - June](https://blog.linuxmint.com/?p=3926)
